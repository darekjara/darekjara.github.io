---
layout: post
title: Bounced - Get Angry with your Code
categories: [Code.org, Psychology]
excerpt: Město v karanténě. Doma ponorková nemoc. Není do čeho píchnout. Nejvhodnější chvíle najít pět způsobů, jak zvýšit míru sebe frustrace. Na pomoc opět přichází code.org a jednoduchá Bounce hra.
---

Město v karanténě. Doma ponorková nemoc. Není do čeho píchnout. Nejvhodnější chvíle najít pět způsobů, jak zvýšit míru sebe frustrace. Na pomoc opět přichází code.org a jednoduchá Bounce hra.

| ![](/images/PSY-Bounced-Get-Angry.png) |
|:--:|
| *Základní pravidla hry* |

Smyslem hry je zasáhnout míč a trefit se do prostoru branky. Využít lze i odrazy od stěn. Pravidla přímočará, příkazových bloků málo, hru vytvoří i začátečník. Vytočit se během chvíle zvládne tedy každý.

## Nastavení
Základní nastavení v podobě vracení míče do hry a jeho odrazů od stěn je nutnost. Bez těchto podmínek si moc nezahraješ.

| ![](/images/PSY-Bounced-Get-Angry-snippet-01.png) |
|:--:|
| *Ovládání a podmínky hry* |

A teď začne zábava. Dobré je připravit si vhodné podmínky hned při spuštění hry. Pomalu se pohybující míč je varianta, jak se unudit k smrti. Ale to se nám právě děje, takže tento případ rovnou vyloučíme. 

| ![](/images/PSY-Bounced-Get-Angry-snippet-02.png) |
|:--:|
| *Nastavení po startu* |

## 5 příležitostí pro frustraci a hněv
### Případ 1.
Varianta pro nuby [newbies]. Potrápí zaručeně každého kromě zubařů. Takže bacha. Než začneš soutěžit, ověř si, že tvůj soupeř nevrtá zuby.

| ![](/images/PSY-Bounced-Get-Angry-snippet-03.png) |
|:--:|
| *Obrácené šipky* |

Toto nastavení svádí k tomu, pokus rychle vzdát. Chyba. Ze všech ostatních možností je psychologicky nejslibnější. Chvíle cviku a zisk je patrný. Přepínání mozkových vinutí vede ke vnímání fyzického tlaku na temeni hlavy. Známka učení se.

### Případ 2.
Taktika pro mazáky. Jedním směrem se pálka hýbe rychleji než druhým. Vyvinout vhodnou taktiku je otázka chvilky. Pokud na ni nepřijdeš, tvoje role je levá šipka. Soupeři přenech pravou.

| ![](/images/PSY-Bounced-Get-Angry-snippet-04.png) |
|:--:|
| *Doleva pomalu, doprava rychle* |

### Případ 3.
Rozšiřuje předchozí nastavení. Jeho výhodou je, že se dá přesněji nastavit poměr rychlosti pohybu doleva versus doprava. Dobré, ale nikoliv vyčerpávající. 

| ![](/images/PSY-Bounced-Get-Angry-snippet-05.png) |
|:--:|
| *Doleva normálně, doprava dvakrát rychleji* |

Správný psycholog testuje hranice. Odkdy přestane být větší rychlost pohybu výhoda? Kdy se začne úspěšnost lámat?
Jakou má zvyšující se počet příkazů pro pohyb jedním směrem křivku úspěchu? 

| ![](/images/PSY-Bounced-Get-Angry-snippet-06.png) |
|:--:|
| *Doleva normálně, doprava superrychle* |

### Případ č.4
Situace je příležitostí pro mistry billiardu. Kdo umí trefit díru bez odrazu, vyhrává. Dá se to natrénovat. Nebo nedá? "To pádlo prostě odráží pokaždé jinak!" "Billiard je úplně o něčem jiným. Mít stůl a tágo...!" "To se odrazilo samo! Při vhazování. To neplatí!"

Ano. Psychologicky dávno popsáno. Chyby přisuzujeme okolním podmínkám. Úspěchy sobě. 

| ![](/images/PSY-Bounced-Get-Angry-snippet-07.png) |
|:--:|
| *Penalizace odrazu od stěn* |

### Případ 5.
Největší zlost a frustraci v životě způsobuje náhoda. Toužíme po jistotě. Nečekané změny nás vykolejují. Není nad to, se potrénovat v odolnosti. Tento přístup navíc ponouká k rozvoji kombinačních schopností.

| ![](/images/PSY-Bounced-Get-Angry-snippet-08.png) |
|:--:|
| *Nastavení random* |

Nastav "random" ke všem zásadním událostem ve hře. A to buď tak, jak je v ukázce nebo v nějaké jiné kombinaci. 

| ![](/images/PSY-Bounced-Get-Angry-snippet-09.png) |
|:--:|
| *Kombinace rychlosti míče a pálky* |

<br>

>Tip: Nejslibnější je náhodná rychlost míče při jeho odrazu od stěn.

## Závěrečné doporučení psychologa
Kdo se propracoval až sem, získává doporučení psychologa. Doporučení vyzkoušet poslední ukázku nervů. Mistr vysoké frustrační tolerance se pozná podle toho, že si umí počkat. Nastaví paddle do správné polohy, sedne si na ruce a počká na skóre.

| ![](/images/PSY-Bounced-Get-Angry-snippet-10.png) |
|:--:|
| *Pohyb pálky při dotyku* |

## Hra
Hra je na [code.org](https://studio.code.org/projects/bounce/s82lnIyQzTObsBc0BYde6iTEDOrdCbekMGwEN13Lrls){:target="_blank"}
